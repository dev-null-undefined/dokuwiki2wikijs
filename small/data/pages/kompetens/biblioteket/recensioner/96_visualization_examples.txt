====== 96 Visualization Examples ======

=== Toolbox for the Agile Coach ===

Författare: Jimmy Janlén

Recensent: Joakim

**Vad är det för bok?**

Boken handlar om olika sätt att visualisera saker, allt ifrån policies till hur teamet parprogrammerar med varandra. Många visualiseringsexempel kan kännas igen . Detta är inte nödvändigt något negativt, för beskrivningarna till varje visualiseringsexempel är korta och väldigt informativa, så boken är smidig att använda för att friska upp minnet kring visualiseringstekniker.

Det är kanske inte en bok som lär läsaren någonting världsomvälvande, men läsaren blir medveten om exemplen, så man kan gå tillbaka till boken när en teknik behövs. Som undertiteln säger så är det en verktygslåda. 

Många idéer verkar väldigt roliga. Jag tror att man kan använda dem för att bygga en bättre teamkänsla. Exempel på detta är reward jar, newsletter, release credits, m.m. Exemplen verkar skilja sig lite i svårighetsgrad. För några av förslagen behöver man ha ett ganska moget team. Andra förslag, framför allt de med belöningar, kräver att man tänker efter lite, eftersom man får det beteende man belönar.

De flesta exempel är idéer som går att variera, vilket Jimmy också ofta ger... Exempel på.

Detta är en bok att ha tillgänglig för att bläddra i då och då.

**Skulle jag rekommendera boken?**

Jag rekommenderar boken till den som vill få tips på hur man kan visualisera. Det är inte en stor bok, men den levererar mina förväntningar och lite till. Den är inspirerande och får mig att vilja börja tejpa och rita. Boken får fyra av fem brinnande servrar.  